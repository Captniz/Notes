{"path":".obsidian/plugins/text-extractor/cache/3-/telecomunicazioni-pdfs-3-onde-em-e-fotoni-pdf-79f9676d4b4751bcd049b97789a19710.json","text":"Onde elettromagnetiche e fotoni Spettro Elettromagnetico e Spettro Visibile In fisica lo spettro elettromagnetico (abbreviato con “spettro EM”) indica l'insieme di tutte le possibili frequenze o lunghezze d’onda delle radiazioni elettromagnetiche. Pur essendo lo spettro continuo, è possibile una suddivisione puramente convenzionale ed indicativa in vari intervalli di lunghezze d’onda λ o bande di frequenza ν, dove λ=c/ν con c = velocità della luce nel vuoto. Le onde di lunghezza λ comprese nell'intervallo tra la luce visibile e le onde radio hanno poca energia e risultano scarsamente dannose, mentre le radiazioni comprese tra l'ultravioletto e i raggi gamma invece hanno più energia: si dicono “ionizzanti” e quindi possono danneggiare gli esseri viventi. 1 In fisica lo spettro visibile è quella parte dello spettro elettromagnetico che cade tra il rosso e il violetto includendo tutti i colori percepibili dall'occhio umano che danno vita dunque al fenomeno della luce. La lunghezza d'onda della luce visibile nell'aria va indicativamente dai 400 ai 700nm; le lunghezze d'onda corrispondenti in altri mezzi, come l'acqua, diminuiscono proporzionalmente all'indice di rifrazione. In termini di frequenze, lo spettro visibile varia tra i 770 ed i 430 THz. Benché lo spettro sia continuo e non vi siano \"salti\" netti da un colore all'altro, si possono comunque stabilire degli intervalli approssimati per ciascun colore. Cosa sono i fotoni? Il termine fotone deriva dal greco (etimologia: comp. di un deriv. del gr. phôs phōtós ‘luce’ e -one ) e fu introdotto per la prima volta da Gilbert Lewis nel 1926. Il fotone è indicato con la lettera greca γ ed è associato ad ogni radiazione elettromagnetica. Il fotone è una particella che ha vita infinita: può essere creato e distrutto dall’interazione con altre particelle, ma non può decadere spontaneamente. Pur non avendo massa, è influenzato dalla gravità e possiede energia; nel vuoto si muove alla velocità della luce (costante universale c=3*108 m/s circa), mentre nella materia si comporta in modo diverso e la sua velocità può scendere al di sotto di c. Bohr ipotizzò che un atomo può emettere un’onda elettromagnetica (o radiazione) solo quando un elettrone si trasferisce da un’orbita con energia maggiore Ei a un’ orbita con energia minore Ef. L’energia dell’onda elettromagnetica emessa è: E= Ei-Ef . Dal momento che sia Ei sia Ef possono assumere solo valori ben definiti (quantizzati), l’energia della radiazione elettromagnetica emessa dall’atomo non può avere qualsiasi valore, ma solo quantità discrete, dette “quanti di energia”: i fotoni appunto. Quindi la materia è in grado di emettere o assorbire energia raggiante solo sotto forma di pacchetti energetici. 2 Effettivamente il fotone mostra una duplice natura, sia corpuscolare, sia ondulatoria: a seconda della strumentazione usata per rilevarlo, si comporta come una particella, o si comporta come un’onda (da qui nacque il cosiddetto “dilemma onda corpuscolo”). Il dualismo onda-particella era considerato paradosso fino all’introduzione completa della meccanica quantistica, che descrisse in maniera unificata i due aspetti: la radiazione si comporta come un’onda quando si propaga nello spazio, mentre si comporta come particella quando interagisce con la materia. Un'onda elettromagnetica di lunghezza d'onda λ percorre una distanza di c=3*108 metri ogni secondo. La sua frequenza ν, cioè il numero di oscillazioni ogni secondo, si può ottenere dividendo c per la lunghezza d'onda: ν = c/ λ . Una legge fondamentale della fisica quantistica dice che l'energia E espressa in joule di un fotone di frequenza ν è: E = h*ν , dove h = 6,624 * 10-34 [J*s] è la \"costante di Planck\". 3","libVersion":"0.0.0","langs":"","hash":"","size":0}