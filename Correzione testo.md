"La bellezza salverà il mondo" trovo che questa affermazione di Dostoevskij sia un po toppo ingenua; al contrario, la frase di Settis "la bellezza non salverà proprio nulla se noi non salveremo la bellezza" pare più completa e adatta ai giorni nostri.
Dobbiamo impegnarci a conservare il nostro patrimonio culturale così come lo abbiamo trovato, ma penso che il discorso possa essere ampliato. Attualmente infatti, il mondo è tempestato di problemi, piccoli e di poco conto o importanti, come potrebbero essere le guerre, il cambiamento climatico e l'inquinamento: proprio per questo, per permetterci di salvare l'arte, dobbiamo prima pensare a salvare noi stessi,  preoccupandoci di risolvere queste emergenze.
Spesso, inoltre, al posto di guardare al futuro e alle persone che ci saranno dopo di noi, ci concentriamo su noi stessi e pensiamo a problemi stupidi ma immediati e facilmente risolvibili; l'arte e la storia, invece, aiutano a vedere da una prospettiva più ampia, ci fanno pensare a come abbiamo vissuto e vivremo per secoli e secoli; se tutti capissero il significato intrinseco dell'arte, forse potremmo arrivare a risolvere i nostri più grandi problemi e finalmente iniziare a muoverci verso il futuro.